<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Jdi a otevři dveře</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2basne">Cesta</h2>

<p class="mlpverse">A&#160;tak se tedy započíná<br class="calibre1"/>
cesta,<br class="calibre1"/>
od stolu, od židle,<br class="calibre1"/>
přes modrý kontinent koberce,<br class="calibre1"/>
přes úbočí prahu,<br class="calibre1"/>
po březích ponorných koutů tmy,<br class="calibre1"/>
ke kosmickému průhledu okna,</p>

<p class="mlpverse">velký pochod</p>

<p class="mlpverse">kolem oáz suků na poličkách,<br class="calibre1"/>
kolem planet zapomenutých knoflíků<br class="calibre1"/>
na almárce,</p>

<p class="mlpverse">vytrvalá pouť</p>

<p class="mlpverse">upletená<br class="calibre1"/>
z&#160;námořních mil<br class="calibre1"/>
a&#160;z&#160;prachu pondělního,<br class="calibre1"/>
z&#160;obřího chvění světa,<br class="calibre1"/>
z&#160;trpasličích nesnází se ženou,</p>

<p class="mlpverse">výstup</p>

<p class="mlpverse">po otiscích prstů na dveřích,<br class="calibre1"/>
po pavučinových kresbách<br class="calibre1"/>
až tam, kde už je strop,<br class="calibre1"/>
tato mapa tak zvané duše,<br class="calibre1"/>
tento zápisník tak zvaných tajemství,</p>

<p class="mlpverse">elementární anabaze</p>

<p class="mlpverse">mezi popsanými papíry,<br class="calibre1"/>
ve víru, v&#160;bouři, ve vzduchoprázdnu,<br class="calibre1"/>
od skříně k&#160;neskříni,<br class="calibre1"/>
od rozumu k&#160;nerozumu<br class="calibre1"/>
a&#160;zpět,<br class="calibre1"/>
cesta jako hledání miny detektorem,<br class="calibre1"/>
cesta jako hledání vody proutkem,</p>

<p class="mlpverse">cesta Atlantova,<br class="calibre1"/>
cesta shrbeného Atlanta s&#160;ústřelem,<br class="calibre1"/>
cesta posla od Thermopyl,<br class="calibre1"/>
kde se tentokrát ještě nic nestalo,<br class="calibre1"/>
cesta kolem dokola,<br class="calibre1"/>
cesta&#160;— ale — nestojí — to — za — řeč,<br class="calibre1"/>
nicméně však<br class="calibre1"/>
cesta.</p>

<p class="mlpverse">V&#160;týle se rodí první slova,<br class="calibre1"/>
aby se rychle<br class="calibre1"/>
stala posledními,<br class="calibre1"/>
aby umírala na jehlách kroků<br class="calibre1"/>
jako motýli z&#160;jiného světa,</p>

<p class="mlpverse">není slov,</p>

<p class="mlpverse">ale vždycky se nakonec najde někdo,<br class="calibre1"/>
kdo říká, tak už si pojď sednout,<br class="calibre1"/>
vystydne to,<br class="calibre1"/>
vždycky se najde něco,<br class="calibre1"/>
co by mohlo vystydnout,<br class="calibre1"/>
vždycky se najde chór<br class="calibre1"/>
komentující Odysseu,<br class="calibre1"/>
aby řeč nestála:</p>

<p class="mlpverse">a&#160;tak tedy usedáme za stůl,<br class="calibre1"/>
chvíli ještě nasloucháme<br class="calibre1"/>
krokům shora a&#160;zdola,<br class="calibre1"/>
krokům ve všech vlásečnicích města,<br class="calibre1"/>
jimiž se udržuje<br class="calibre1"/>
tlak krve,<br class="calibre1"/>
potenciál starosti,<br class="calibre1"/>
vysoké napětí lidské,<br class="calibre1"/>
a&#160;pak<br class="calibre1"/>
poobědváme<br class="calibre1"/>
a&#160;pohlédneme na hodiny.</p>

<p class="mlpverse">Je za pět minut dvanáct.</p>

</div>
</body>
</html>